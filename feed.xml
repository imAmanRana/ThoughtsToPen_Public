<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.2.2">Jekyll</generator><link href="https://thoughtstopen.com/feed.xml" rel="self" type="application/atom+xml" /><link href="https://thoughtstopen.com/" rel="alternate" type="text/html" /><updated>2023-10-07T21:12:59-06:00</updated><id>https://thoughtstopen.com/feed.xml</id><title type="html">Thoughts To Pen</title><subtitle>My thoughts on Computer Programming || Psychology || Personal Finances || &amp; much more...</subtitle><entry><title type="html">Java 21 Features</title><link href="https://thoughtstopen.com/java-21-features/" rel="alternate" type="text/html" title="Java 21 Features" /><published>2023-10-06T21:11:00-06:00</published><updated>2023-10-06T21:11:00-06:00</updated><id>https://thoughtstopen.com/java-21-features</id><content type="html" xml:base="https://thoughtstopen.com/java-21-features/"><![CDATA[]]></content><author><name></name></author><category term="programming" /><category term="java" /><summary type="html"><![CDATA[All new features introduced in Java 21]]></summary></entry><entry><title type="html">U$A ਕੈਫੇਟੇਰੀਆ</title><link href="https://thoughtstopen.com/usa-cafeteria/" rel="alternate" type="text/html" title="U$A ਕੈਫੇਟੇਰੀਆ" /><published>2023-02-22T20:40:00-07:00</published><updated>2023-02-22T20:40:00-07:00</updated><id>https://thoughtstopen.com/usa-cafeteria</id><content type="html" xml:base="https://thoughtstopen.com/usa-cafeteria/"><![CDATA[<p>ਅੰਬਰ ਨੂੰ ਕਈ ਵਰ੍ਹੇ ਹੋ ਗਏ ਸਨ ਮਜ਼ਦੂਰੀ ਕਰਦੇ ਪਰ ਉਸਦੀ ਕਮਾਈ ਨਾਲ਼ ਨਾ ਤਾਂ ਜੂਨ ਗੁਜ਼ਾਰਾ ਚੱਲਦਾ ਸੀ ਤੇ ਨਾ ਹੀ ਉਸ ਦੀ ਆਤਮਾ ਨੂੰ ਤ੍ਰਿਪਤੀ ਮਿਲਦੀ ਸੀ। ਉਸ ਦੇ ਹਾਲਾਤ ਮਾੜੇ ਸਨ ਕਿਉਂਕਿ ਉਹ ਗਰੀਬ ਤੇ ਅਲਪ ਸਿੱਖਿਅਤ ਸੀ। ਉਹ ਬੜੀ ਵਿਲੱਖਣ ਸੋਚ ਵਾਲ਼ਾ ਇਨਸਾਨ ਸੀ। ਸਭਤੋਂ ਅਲੱਗ ਸੋਚਣ ਦੀ ਉਸਦੀ ਆਦਤ ਉਸਨੂੰ ਦੂਜਿਆਂ ਤੋਂ ਵੱਖ ਕਰਦੀ ਸੀ। ਉਸਦੇ ਆਲ਼ੇ ਦੁਆਲ਼ੇ ਦੇ ਲੋਕ ਤੇ ਸਾਕ ਸਬੰਧੀ ਉਸਨੂੰ ਛੋਟੀ ਸੋਚ ਵਾਲ਼ਾ ਆਖ਼ਦੇ ਸਨ। ਉਮਰ ਦੇ ਤਿੰਨ ਦਹਾਕਿਆਂ ਤੋਂ ਵੱਧ ਸਮੇਂ ਵਿੱਚ ਉਸਨੇ ਜ਼ਿੰਦਗੀ ਦੇ ਕਈ ਉਤਾਰ ਚੜ੍ਹਾਅ ਵੇਖੇ ਸਨ। ਹਰ ਥਾਂ ਤੋਂ ਅਸਫ਼ਲਤਾ, ਧੋਖੇ ਤੇ ਨਾਕਾਮੀਆਂ ਉਸ ਦੇ ਪੱਲੇ ਆਈਆਂ ਸਨ। ਉਮਰ ਤੋਂ ਕਿਤੇ ਪਹਿਲਾਂ ਹੀ ਉਹ ਬੁੱਢਾ ਦਿਸਣ ਲੱਗ ਪਿਆ ਸੀ। ਉਹ ਕਦੇ ਕਦੇ ਖੁਦਕੁਸ਼ੀ ਕਰਨ ਬਾਰੇ ਸੋਚਦਾ ਪਰ ਮੌਤ ਵੀ ਉਹਨੂੰ ਧੋਖਾ ਨਾ ਦੇ ਜਾਵੇ ਇਹ ਖ਼ਿਆਲ ਕਰ ਕੇ ਉਹ ਰੁਕ ਜਾਂਦਾ। ਉਹ ਰੋ ਵੀ ਨਹੀਂ ਸੀ ਸਕਦਾ ਕਿਉਂਕਿ ਦੁੱਖਾਂ ਦੀਆਂ ਹਨੇਰੀਆਂ ਨੇ ਉਸ ਦੀਆਂ ਅੱਖਾਂ ਦੇ ਸਮੁੰਦਰ ਵੀ ਸੁਕਾ ਦਿੱਤੇ ਸਨ। ਇੱਕ ਖਾਲੀਪਣ ਉਸ ਦੀ ਜ਼ਿੰਦਗੀ ਵਿੱਚ ਪਸਰ ਗਿਆ ਸੀ। ਜੋ ਉਸ ਉੱਤੇ ਬੀਤ ਰਹੀ ਸੀ, ਉਹ ਉਹ ਹੀ ਜਾਣਦਾ ਸੀ। ਇੱਕ ਦਿਨ ਉਸ ਦਾ ਇੱਕ ਰਿਸ਼ਤੇਦਾਰ ਅਨਮੋਲ ਉਸ ਨੂੰ ਮਿਲਣ ਆਇਆ।
ਅਨਮੋਲ ਜਾਰਜੀਆ ਵਿੱਚ ਪਰਮਾਨੈਂਟ ਰੇਜੀਡੇਂਟ(PR) ਸੀ। ਉਸ ਦੀ ਫੈਮਿਲੀ ਵੀ ਉੱਥੇ ਹੀ ਸੈਟਲ ਸੀ। ਚਾਹ ਪਾਣੀ ਮਗਰੋਂ ਘੰਟਾ ਭਰ ਗੱਲਾਂ ਹੁੰਦੀਆਂ ਰਹੀਆਂ। ਫਿਰ ਅੰਬਰ ਕਿਸੇ ਕੰਮ ਕਮਰੇ ਤੋਂ ਬਾਹਰ ਚਲਾ ਗਿਆ। ਅਨਮੋਲ ਦੀ ਨਜ਼ਰ ਉਸ ਦੀ ਟੇਬਲ ‘ਤੇ ਇੱਕ ਨੋਟਬੁੱਕ ‘ਤੇ ਪਈ। ਉਸ ਵਿੱਚ ਲਿਖਿਆ ਹੋਇਆ ਸੀ  <em>U$A Cafeteria</em>। ਅਨਮੋਲ ਨੇ ਪੰਨਾ ਪਲਟਿਆ ਤਾਂ ਇੱਕ ਵਿੰਗੀ ਟੇਢੀ ਜਿਹੀ ਆਕ੍ਰਿਤੀ ਬਣੀ ਹੋਈ ਸੀ। ਅਗਲੇ ਪੰਨੇ ‘ਤੇ ਇੱਕ ਆਰਟੀਕਲ ਲਿਖਿਆ ਹੋਇਆ ਸੀ,ਜੋ ਕੁੱਝ ਇਸ ਤਰ੍ਹਾਂ ਸੀ :-</p>

<p>A cafeteria in USA started by Ashnoor along with his spouse Uliya and cousin brother Kapil. Ashnoor was handling management and cash counter while Uliya was the chef. Kapil was working as a waiter, cleaning tables, taking customer orders, serving food. Later on the cafeteria which was serving tea and coffee was turned into a mini tuck shop due to the efforts of trio where they firstly stated serving Aaloo ka parantha with curd &amp; whey, the traditional Punjabi recipe. There were a lot of Indian people living solemnly &amp; with families who weren’t having enough time to cook the various recipe due to lack of time. As it was a business class area so most people were working for their livings &amp; busy in earning. This cafeteria become famous in town &amp; then soon Ashnoor decided to turn it in a restaurant. But this wasn’t the because of investment &amp; hardwork of Ashnoor &amp; Uliya but also the efforts of Kapil. He had suggested Ashnoor to open the cafeteria. Uliya named it USA cafeteria but Kapil insisted to change the same as U$A cafeteria. To turn it into mini hotel and then restaurant was the discussion of trio. Their business was growing up sufficiently but they were a bit tired sometimes with preparations. The popularity of their cafeteria wasn’t growing in start but Kapil advised Ashnoor to promote the cafeteria on social media aka Instagram Facebook &amp; YouTube. This job was very well done by Ashnoor and even customer supported them because they were getting good services. Many customers and bypassers were amazed by unique name of cafeteria <strong>U$A</strong> instead of USA. This was the very first idea of Kapil before starting this small business.</p>

<p>U=Uliya</p>

<p>$=source of income and happiness</p>

<p>A=Ashnoor</p>

<p>But do you know who are those trio ?</p>

<p>ਅਗਲੇ ਪੰਨੇ ਖ਼ਾਲੀ ਸਨ। ਖੌਰੇ ਕਹਾਣੀ ਮੁੱਕ ਗਈ ਸੀ ਜਾਂ ਅੰਬਰ ਨੇ ਇਸ ਨੂੰ ਵਿਰਾਮ ਦੇ ਦਿੱਤਾ ਸੀ। ਕੁੱਝ ਸਮੇਂ ਲਈ ਅਨਮੋਲ ਸੋਚੀਂ ਪੈ ਗਿਆ। ਆਖ਼ਿਰ ਕੌਣ ਸਨ ਇਹ ਅਸ਼ਨੂਰ,ਯੂਲੀਆ ਤੇ ਕਪਿਲ ? ਥੋੜਾ ਦਿਮਾਗ ‘ਤੇ ਜ਼ੋਰ ਦੇਣ ਮਗਰੋਂ ਅਨਮੋਲ ਨੂੰ ਸਾਰੀ ਕਹਾਣੀ ਸਮਝ ਆ ਗਈ। ਅਚਾਨਕ ਕੁੱਝ ਡਿੱਗਣ ਦੀ ਆਵਾਜ਼ ਆਈ। ਬੂਹੇ ਵਿੱਚ ਅੰਬਰ ਖੜ੍ਹਾ ਸੀ। ਉਸ ਨੇ ਅਨਮੋਲ ਨੂੰ ਪੁੱਛਿਆ,”ਕੀ ਹੋਇਆ?”
“ਜਾਹ ਯਾਰ, ਰਿਹਾ ਨਾ ਤੂੰ ਉਹੀ ਛੋਟੀ ਸੋਚ ਵਾਲ਼ਾ!” ਕਹਿਕੇ ਅਨਮੋਲ ਆਪਣੀ ਗੱਡੀ ਵਿੱਚ ਬੈਠ ਕੇ ਚਲਾ ਗਿਆ।</p>

<p>“ਆਹ ਰਿਸ਼ਤਾ ਵੀ ਤਿੜਕ ਗਿਆ।” ਹਾਉਕਾ ਲੈਂਦੇ ਅੰਬਰ ਦੇ ਮੂੰਹੋਂ ਆਪ ਮੁਹਾਰੇ ਨਿਕਲ ਪਿਆ।</p>]]></content><author><name>Armaan</name></author><category term="literature" /><category term="punjabi" /><summary type="html"><![CDATA[ਅਧੂਰੀ ਕਹਾਣੀ।]]></summary></entry><entry><title type="html">ਮੁੜਦੇ ਪਰਿੰਦੇ</title><link href="https://thoughtstopen.com/murdhe-parindhe/" rel="alternate" type="text/html" title="ਮੁੜਦੇ ਪਰਿੰਦੇ" /><published>2023-02-21T21:53:00-07:00</published><updated>2023-02-21T21:53:00-07:00</updated><id>https://thoughtstopen.com/murdhe-parindhe</id><content type="html" xml:base="https://thoughtstopen.com/murdhe-parindhe/"><![CDATA[<p>ਇੱਕ ਮਹੀਨਾ ਹੋ ਗਿਆ ਸੀ ਮਨਜੀਤ ਨੂੰ ਮੰਜੇ ਨਾਲ ਲੱਗੀ ਨੂੰ, ਕਮਲਿਆਂ ਵਾਂਗ ਸਾਰਾ ਸਾਰਾ ਦਿਨ ਬੂਹੇ ਵੱਲ ਤੱਕਦੀ ਰਹਿੰਦੀ ਸੀ। ਉਸਦੇ ਚੇਹਰੇ ਤੇ ਅਜੀਬ ਜਹੀ ਮੁਰਦਾਰ ਫੈਲੀ ਹੋਈ ਸੀ। ਰੋ-ਰੋ ਕੇ ਉਸਦੀਆਂ ਅੱਖਾਂ ਦਾ ਪਾਣੀ ਵੀ ਸੁੱਕ ਗਿਆ ਸੀ। ਉਸਦੀ ਹਾਲਾਤ ਇੰਨੀ ਬੁਰੀ ਜਾਪਦੀ ਸੀ ਕੇ ਵੇਖ ਕੇ ਤਰਸ ਆਉਂਦਾ ਸੀ, ਪਰ ਹੁੰਦੀ ਵੀ ਕਯੋਂ ਨਾ। ਜਿਨ੍ਹਾਂ ਮਾਵਾਂ ਦੇ ਪੁੱਤ ਉਨ੍ਹਾਂ ਦੀਆਂ ਅੱਖਾ ਸਾਹਵੇਂ ਟੁਰ ਜਾਵਣ, ਉਨ੍ਹਾਂ ਦਾ ਜੱਗ ਤੇ ਜਿਉਣ ਕੋਈ ਨਹੀ ਹੁੰਦਾ। ਉਹ ਜਿਓਂਦੇ ਜੀ ਮਰ ਜਾਂਦੀਆਂ ਹਨ।</p>

<p>ਮਨਜੀਤ ਤੇ ਉਹਦੇ ਘਰਵਾਲੇ ਨੇ ਬੜੇ ਤੰਗੀ-ਤੁਰਸੀ ਵਾਲੇ ਦਿਨ ਕੱਟੇ। ਭੈਣ ਭਰਾਵਾਂ ਦੀਆਂ ਕਬੀਲਦਾਰੀਆਂ ਵੀ ਨਿਜਿੱਠੀਆਂ। ਘਰ ਦੇ ਹਾਲਾਤ ਗ਼ਰੀਬੀ ਕਾਰਨ ਮਾੜੇ ਹੁੰਦੇ ਗਏ। ਇੱਧਰ ਬੱਚੇ ਜਵਾਨ ਹੋ ਰਹੇ ਸਨ। ਵੱਡਾ ਪੁੱਤਰ ਸੁਰਖ਼ਾਬ ਤੇ ਨਿੱਕੀ ਧੀ ਲਵਲੀਨ। ਮਨਜੀਤ ਇਸ ਗੱਲ ਦੇ ਪੱਖ ਵਿੱਚ ਬਿਲਕੁਲ ਨਹੀਂ ਸੀ ਕਿ ਜੋ ਦਿਨ ਉਨ੍ਹਾਂ ਨੇ ਵੇਖੇ, ਜੋ ਗ਼ਰੀਬੀ ਉਨ੍ਹਾਂ ਨੇ ਹੰਢਾਈ, ਬੱਚਿਆਂ ਨੂੰ ਵੀ ਓਹੀ ਸਭ ਝੇਲਣਾ ਪਵੇ। ਉੱਤੋਂ ਵੇਲ ਵਾਂਗ ਵਧਦੀ ਜਾ ਰਹੀ ਲਵਲੀਨ ਦੇ ਵਿਆਹ ਦੀ ਫਿਕਰ ਵੀ ਓਹਨੂੰ ਵੱਢ ਵੱਢ ਖਾ ਰਹੀ ਸੀ।</p>

<p>ਚੰਹ ਕੁ ਸਾਲ ਪਹਿਲਾਂ ਕੌੜਾ ਘੁੱਟ ਭਰਕੇ ਉਨ੍ਹਾਂ ਆਪਣੇ ਹਿੱਸੇ ਦੇ ਚਾਰ ਛਿੱਲੜ ਵੇਚਕੇ ਸੁਰਖ਼ਾਬ ਨੂੰ ਪੈਸੇ ਕਮਾਉਣ ਬਾਹਰਲੇ ਮੁਲਖ ਭੇਜ ਦਿੱਤਾ। ਕਹਿੰਦੇ ਨੇ ਕਿ ਦਿਨ ਹਮੇਸ਼ਾ ਇੱਕੋ ਜਿਹੇ ਨਹੀਂ ਰਹਿੰਦੇ, ਸੁਰਖ਼ਾਬ ਕਮਾਊ ਮਾਂ-ਪਿਓ ਦਾ ਕਮਾਊ ਪੁੱਤਰ ਨਿਕਲਿਆ। ਛੇਤੀ ਹੀ ਉਹ ਘਰ ਪੈਸੇ ਭੇਜਣ ਲੱਗ ਪਿਆ। ਦੋ ਕੁ ਵਰ੍ਹੇ ਬਾਅਦ ਸੋਹਣਾ ਜਿਹਾ ਘਰ-ਬਾਰ ਤੇ ਸੁੰਘੜ ਸਿਆਣਾ ਮੁੰਡਾ ਲੱਭ ਕੇ ਨਿੱਕੀ ਲਵਲੀਨ ਦਾ ਵਿਆਹ ਕਰ ਲਿਆ ਗਿਆ। ਸੁਰਖ਼ਾਬ ਨੇ ਆਉਣ ਲਈ ਛੁੱਟੀ ਵੀ ਭਰ ਦਿੱਤੀ। ਰੱਖੜੀ ਤੋਂ ਚੰਹ ਕੁ ਦਿਨਾਂ ਮਗਰੋਂ ਨਿੱਕੀ ਦੀ ਡੋਲੀ ਤੁਰਨੀ ਸੀ। ਪਰ ਸੁਰਖ਼ਾਬ ਮੌਕੇ ‘ਤੇ ਨਹੀਂ ਪਹੁੰਚ ਸਕਿਆ। ਵੀਰ ਨੂੰ ਉਡੀਕਦੀ ਨਿੱਕੀ, ਭਰੀਆਂ ਅੱਖਾਂ ਨਾਲ ਬਾਬੁਲ ਦੇ ਵਿਹੜੇ ਤੋਂ ਵਿਦਾ ਹੋਈ।</p>

<p>ਮਨਜੀਤ ਇਸ ਪਾਸੇ ਤੋਂ ਤਾਂ ਸੁਰਖਰੂ ਹੋ ਚੁੱਕੀ ਸੀ ਕਿ ਧੀ ਦਾ ਘਰ ਵੱਸ ਗਿਆ, ਪਰ ਕੱਲੀ ਨੂੰ ਹੁਣ ਘਰ ਵੱਢ ਖਾਣ ਨੂੰ ਆਉਂਦਾ ਸੀ। ਉਹ ਹੁਣ ਚਾਹੁੰਦੀ ਸੀ ਕਿ ਘਰ ਵਿਚ ਨੂੰਹ ਆ ਜਾਵੇ ਤੇ ਘਰ ਬੱਚਿਆਂ ਨਾਲ ਭਰ ਜਾਵੇ। ਸਿਆਣੇ ਵੀ ਕਹਿੰਦੇ ਹਨ ਕਿ ਦੌਲਤਾਂ ਭਾਵੇਂ ਲੱਖ ਹੋਣ ਪਰ ਔਲਾਦ ਤੋਂ ਵੱਡੀ ਕੋਈ ਦੌਲਤ ਨਹੀਂ ਹੁੰਦੀ। ਨਿੱਕੇ-ਨਿੱਕੇ ਬੱਚੇ ਘਰ ਵਿੱਚ ਰੌਣਕ ਲਾਈ ਰੱਖਦੇ ਹਨ। ਮਕਾਨ ਵੀ ਵਧੀਆ ਬਣ ਗਿਆ ਸੀ ਤੇ ਹੌਲੀ-ਹੌਲੀ ਮਨਜੀਤ ਨੇ ਸੁਰਖ਼ਾਬ ਲਈ ਵਹੁਟੀ ਲੱਭਣੀ ਵੀ ਸ਼ੁਰੂ ਕਰ ਦਿੱਤੀ। ਪੁੱਤ ਦੇ ਵਿਆਹ ਦਾ ਚਾਅ ਉਸਦੇ ਦਿਲ ਵਿੱਚ ਹਿਲੋਰੇ ਲੈ ਰਿਹਾ ਸੀ।</p>

<p>ਇੱਕ ਮਹੀਨੇ ਪਹਿਲਾਂ ਸੁਰਖ਼ਾਬ ਨੂੰ ਛੁੱਟੀ ਦੀ ਮੰਜੂਰੀ ਮਿਲ ਗਈ ਸੀ। ਉਹ ਬਾਹਰਲੇ ਮੁਲਖੋ ਪੰਜਾਬ ਪਰਤਣ ਲਈ ਘਰ ਤੋਂ ਨਿੱਕਲਿਆ ਤਾਂ ਅਸਬਾਬ ਲੈ ਕੇ ਜਾ ਰਹੇ ਇੱਕ ਬੇਕਾਬੂ ਟਰੱਕ ਹੇਠਾਂ ਆ ਗਿਆ। ਜਦੋਂ ਇਹ ਖ਼ਬਰ ਪੰਜਾਬ ਪਹੁੰਚੀ ਤਾਂ ਪੂਰੇ ਪਿੰਡ ਵਿੱਚ ਦੁਹਾਈ ਮੱਚ ਗਈ। ਪੁੱਤਰ ਦੀ ਮੌਤ ਦੀ ਖ਼ਬਰ ਸੁਣਕੇ ਮਨਜੀਤ ਨੂੰ ਗ਼ਸ਼ ਪੈ-ਪੈ ਜਾਂਦੇ ਸਨ। ਉਸਨੂੰ ਜਦ ਵੀ ਹੋਸ਼ ਆਉਂਦੀ ਤਾਂ ਉਹ ਅਜਿਹੇ ਵੈਣ ਪਾਉਂਦੀ ਜਿਨ੍ਹਾਂ ਨੂੰ ਸੁਣਕੇ ਕਲੇਜਾ ਪਾਟਣ ਨੂੰ ਆਉਂਦਾ ਸੀ। ਸੁੱਖਾਂ ਸੁਖ ਸੁਖ ਕੇ ਲਿਆ ਪੁੱਤ ਅੱਜ ਰੱਬ ਨੇ ਖੋਹ ਲਿਆ ਸੀ। ਸੁਰਖ਼ਾਬ ਉਸ ਰਾਹ ਤੇ ਚਲਾ ਗਿਆ ਸੀ ਜਿਥੋਂ ਕੋਈ ਨਹੀਂ ਮੁੜ ਸਕਦਾ। ਅੱਜ ਮਾਂ ਦੀ ਝੋਲੀ ਖਾਲੀ ਰਹਿ ਗਈ ਸੀ। ਉਸਦੇ ਸਾਰੇ ਅਰਮਾਨ ਵਲੂੰਧਰੇ ਗਏ ਸਨ। ਨਿੱਕੀ ਦੇ ਹੰਝੂ ਰੁਕਣ ਦਾ ਨਾਂ ਨਹੀਂ ਲੈ ਰਹੇ ਸਨ। ਉਹ ਤਾਂ ਚੌਹ ਸਾਲਾਂ ਤੋਂ ਵੀਰ ਨੂੰ ਰੱਖੜੀ ਬੰਨਣ ਨੂੰ ਤਰਸਦੀ ਪਈ ਸੀ। ਲੋਕੀ ਹੌਂਸਲਾ ਰੱਖਣਾ ਲਈ ਤੇ ਰੱਬ ਦਾ ਭਾਣਾ ਮੰਨਣ ਲਈ ਕਹਿ ਕੇ ਜਾਈ ਜਾ ਰਹੇ ਸਨ।</p>

<p>…ਤੇ ਅੱਜ ਵੀ ਮਨਜੀਤ ਸਬਾਤ ਵਿੱਚ ਕੰਧ ਨੂੰ ਢੋਅ ਲਾਈ ਮੰਜੇ ਤੇ ਬੈਠੀ ਸੀ। ਉਸਦੀ ਨਜ਼ਰ ਅਸਮਾਨ ਤੇ ਉੱਡਦੇ ਪਰਿੰਦਿਆਂ ਵੱਲ ਸੀ ਜੋ ਆਪੋ ਆਪਣੇ ਘਰਾਂ ਨੂੰ ਮੁੜ ਰਹੇ ਸਨ। ਸ਼ਾਇਦ ਉਸਨੂੰ ਅਜੇ ਵੀ ਆਪਣੇ ਪੁੱਤਰ ਦੇ ਪਰਤ ਆਉਣ ਦੀ ਆਸ ਸੀ। ਨਿੱਕੀ ਨੇ ਉਸਨੂੰ ਹੌਲੀ ਜਿਹੇ ਚਾਹ ਪੀਣ ਲਈ ਆਵਾਜ਼ ਮਾਰੀ। ਪਰ ਮਨਜੀਤ ਨੇ ਕੋਈ ਜਵਾਬ ਨਾ ਦਿੱਤਾ। ਦੋ ਤਿੰਨ ਵਾਰ ਬੁਲਾਉਣ ਤੇ ਵੀ ਜਦ ਕੋਈ ਜਵਾਬ ਨਾ ਮਿਲਿਆ ਤਾਂ ਨਿੱਕੀ ਨੇ ਉਸਨੂੰ ਹਲੂਣਿਆਂ ਪਰ ਮਨਜੀਤ ਦਾ ਬੇਜਾਨ ਸਰੀਰ ਇੱਕ ਪਾਸੇ ਨੂੰ ਮੰਜੇ ਉੱਤੇ ਲੁੜਕ ਗਿਆ। ਨਿੱਕੀ ਉਸਨੂੰ ਮਾਂ ਮਾਂ ਕਹਿਕੇ ਅਵਾਜ਼ਾਂ ਮਾਰੀ ਜਾ ਰਹੀ ਸੀ ਪਰ ਮਾਂ ਆਪਣੇ ਸੁਰਖ਼ਾਬ ਕੋਲ ਜਾ ਚੁੱਕੀ ਸੀ ।</p>

<p>(ਸਮਾਪਤ)</p>]]></content><author><name>Armaan</name></author><category term="literature" /><category term="punjabi" /><summary type="html"><![CDATA[ਇਕ ਕਹਾਣੀ ਕਦੇ ਨਾ ਪੂਰੀ ਹੋਣ ਵਾਲੀ ਉਮੀਦ ਦੀ।]]></summary></entry><entry><title type="html">Welcome to Thoughts To Pen!</title><link href="https://thoughtstopen.com/welcome-to-thoughtstopen/" rel="alternate" type="text/html" title="Welcome to Thoughts To Pen!" /><published>2021-09-29T00:22:39-06:00</published><updated>2021-09-29T00:22:39-06:00</updated><id>https://thoughtstopen.com/welcome-to-thoughtstopen</id><content type="html" xml:base="https://thoughtstopen.com/welcome-to-thoughtstopen/"><![CDATA[]]></content><author><name></name></author><category term="jekyll" /><category term="update" /><summary type="html"><![CDATA[]]></summary></entry></feed>